---
layout: post
title: "Scratch дөньясы белән танышу"
topic_slug: "scratch"
order: 1
---

Я, ничек, башлыйбызмы? Scratch интерфейсы бик гади һәм аңлаешлы.

![Scratch-ның төп тәрәзәсе]({{ "/assets/images/scratch/main-window.png" | relative_url }})

Ул дүрт төп өлештән тора:
1. Эш өлкәсе (үзәктә): бу безнең "эш өстәлебез". Бирегә без блокларны сөйрәп алып киләчәкбез һәм алардан программаоар җыячакбыз.
2. Сәхнә (югарыда уңнан): безнең уен дөньясына "тәрәзә". Монда без үз эшебезнең нәтиҗәсен һәм персонажларның үзләрен ничек тотуларын күрербез.
3. Блоклар палитрасы (сулда): безнең "кораллар белән ящик". Барлык блоклар төрле төстәге төркемнәргә бүленгән: хәрәкәт (Motion), тышкы кыяфәт (Looks), тавыш (Sound), вакыйгалар (Events) һәм башкалар.
4. Спрайтлар өлкәсе (аста уңнан): биредә барлык геройлар һәм предметлар яши. Хәзер анда бер генә персонаж.

Сәхнәгә карагыз - анда инде безнең беренче герой пәйда булды. Танышыгыз, бу Скретч исемле мәче баласы! Әлегә ул хәрәкәтсез сурәт, тик код ярдәмендә без аны терелтербез. Әйдәгез, Скретч безнең белән исәнләшсен өчен, беренче программабызны төзик.

### Беренче программабызны төзибез:
Экранның сул өлешендә "вакыйгалар" (Events) сары түгәрәгенә басыгыз һәм эш өлкәсенә "when this sprite clicked" блогын сөйрәгез. Тышкы кыяфәт (Looks) шәмәхә түгәрәгенә басыгыз һәм "Say Hello! for 2 seconds" блогын сайлагыз. Бу ике блокны, пазл детальләре кебек, бергә тоташтырыгыз. Хәзер "Hello!" блок эченә басыгыз һәм язуны төзәтегез: "Сәлам! Минем исемем Скретч!".

![Сәлам Scratch]({{ "/assets/images/scratch/main-window-hello-tt.png" | relative_url }})

Котлыйм, безнең беренче программабыз әзер! Хәзер сәхнәдә мәчегә төрткеч белән басыгыз - һәм ул Сезнең белән исәнләшә.
