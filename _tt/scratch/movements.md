---
layout: post
title: "Спрайтлар хәрәкәте"
topic_slug: "scratch"
order: 4
---

Әйдәгез, спрайт координаталары турында сөйләшик. Бу ике сан, алар ярдәмендә без компьютерга персонажны кайда урнаштырырга кирәклеген аңлата алабыз.

Бу "Диңгез сугышы" уенына охшаган. Беренче санны без X (икс) дип атыйбыз, ул горизонталь буенча (уңдарак-сулдарак) торышын күрсәтә, икенчесен, Y (игрек) - вертикаль буенча (югарыда-аста). Сәхнәнең үзәгендә ике сан да нульгә тигез: X: 0, Y: 0. Спрайтны уңдарак урнаштыру өчен X ны зурайтырга, ә сулдарак кечерәйтергә кирәк. Шулай ук, вертикаль белән дә: спрайтны югарырак күтәрү өчен - Y ны зурайтырга, ә түбәнрәк төшерү өчен-кечерәйтергә кирәк.

> Әгәр сан нульдән кимрәк булса, аның алдында минус билгесе куела - нәкъ салкын һава торышында термометрдагы кебек!

X координаталары өчен -240 тан алып 240 ка кадәр, ә Y өчен -180 дән алып 180 гә кадәр саннар бирергә мөмкин. Мәсәлән, әгәр без спрейтны югары уң почмакта урнаштырырга телибез икән, координаталарны X = 240 һәм Y = 180, ә аскы сул почмакта X = -240 һәм Y = -180 күрсәтергә кирәк.

Геройның урынын "x: 0 y: 0 га күчерү", "x ны 0 га кую" яки "y ны 0 га кую" блоклары ярдәмендә, шулай ук сәхнә астындагы махсус кертү кырларында билгеләргә мөмкин. Игътибар ит: әгәр спрайтны сәхнә буйлап төрткеч белән күчерсәң, бу кырлардагы саннар да үзгәрәчәк.

Моны күз алдына китерү җиңелрәк булсын өчен, Scratch программасында координаталар челтәре төшерелгән махсус фон бар. Ул "Xy-grid"дип атала.

![Координаталар челтәре]({{ "/assets/images/scratch/movements-xy-grid.png" | relative_url }})

Әйдәгез, яңа проект төзибез, Scratch мәче баласы спрайтын бетереп, аның урынына "Rocketship" исемле ракета спрайтын өстибез. Аннары космоста сәяхәтләр өчен яраклы "Stars" исемле йолдызлар белән фон өстибез.

Ракета спрайтын сайлап ал һәм сәхнә астындагы "юнәлеш" кертү кырына бас. Аның юнәлешен үзгәртергә мөмкин булган кечкенә тәрәзә ачылачак. Укны әйләндереп кара. Ракета аның артыннан борылачак. Ук астында **әйләнү ысулын** үзгәртә торган өч мөһим төймә бар:

- "Түгәрәкләп" (түгәрәк ук) - спрайт барлык юнәлешләрдә ирекле әйләнә.
- "Сулга/уңга" (каршы юнәлешләргә юнәлтелгән ике ук) - әгәр ук түгәрәкнең уң ягында булса, спрайт уңга борыла, әгәр угы түгәрәкнең сул ягында булса, уңнан сулга әйләнә.
- "Әйләнмәскә" (сызып ташланган түгәрәк) - ук кайсы якка борылса да, спрайт һәрвакыт бер юнәлешкә карый.

Уеныбыз өчен без ракета әйләнсен өчен "Әйләнә" режимын сайлыйбыз. Тик кара әле! Хәзер ракета ук белән бер үк юнәлештә түгел. Әйдәгез, моны төзәтик. Моның өчен тәрәзәнең югары сул почмагындагы "Костюмнар" вкладкасына күч.

![Спрайт юнәлеше]({{ "/assets/images/scratch/movements-rotate.png" | relative_url }})

Безнең костюм гади түгел: ул ракетаның үзеннән һәм төтен болытларыннан тора. Аларны бергә әйләндерү өчен:

- Рәсемне рамкага алыгыз: ракетадан читтәрәк терткечнең уң төймәсенә басып, каршы почмакка тарт. Зәңгәр турыпочмак күренәчәк. Бөтен ракета һәм бөтен төтен аның эчендә калсын.
- Ракетаны әйләндерегез: астан кәкре ук күренергә тиеш. Аны төрткеч белән тотып ракетаны уңга әйләндерегез.

Ракета әйләндергәндә, аның үзәген рәсем экраны уртасындагы кечкенә максат белән туры китерергә тырышыгыз. Әгәр беренче тапкырдан ук барып чыкмаса, рәсем өстендәге "артка" укка басыгыз, һәм барысы да башлангыч урынына кайтачак.

![Спрайтны төзәтик]({{ "/assets/images/scratch/movements-rotate-costume.png" | relative_url }})

Хәзер ракета дөрес юнәлтелгән. Әйдәгез, ул очсын өчен программа төзик. "Код" вкладкасына күчик. "Флаг басылганда" дип аталган сары башлык блогын өстәгез, аннары "x, y ка күчү" дип аталган зәңгәр блокны өстәгез һәм ике координатаны да 0 гә куегыз. Аннары "Юнәлештә борылу" блогын өстәгез һәм ракета матур итеп, диагональ буенча очсын өчен кыйммәтне 45 кә куегыз. Аннары кызгылт сары "Һәрвакыт кабатлау" блогын өстәгез һәм "10 адым алга бару" һәм "Кырыйга кагылса, этелеп китәргә" дип аталган зәңгәр блокларны куегыз.

Ракета белән идарә итү өчен блоклар өстик. Сары төстәге "Бушлык төймәсе басылганда" блогыннан башлагыз. Бушлык төймәсе урынына "Уңга ук"ны сайлагыз һәм зәңгәр төстәге "Сәгать теле юнәлешендә 15 градуска әйләнергә" блогын беркетегез. Аннары тагын бер "Бушлык төймәсе басылганда" блогын өстәгез, ләкин "Сулга ук"ны сайлагыз һәм аңа "Сәгать теле юнәлешенә каршы 15 градуска әйләнергә" блогын беркетегез. Менә шулай булырга тиеш:

![Ракета коды]({{ "/assets/images/scratch/movements-rocket-code.png" | relative_url }})

Әйдәгез, сәхнә өстендәге флагка басыйк һәм нәрсә килеп чыкканын карыйк. Ракета оча, сәхнә кырыеннан этелеп китә һәм сул һәм уң укларга бассаң, борыла.

> Игътибар итегез, программа эшләгәндә, хәзерге вакытта эшли торган блоклар сары контур белән билгеләнә. Бу бик уңайлы! Әгәр скрипт сары төстә янып торса, компьютер бу командаларны башкара дигән сүз. Кызыл "Туктат" түгәрәккә баскач, билгеләү бетәчәк.

## Киңәйтүләр өстәү

Scratch та яңа блоклар һәм мөмкинлекләр өстәүче махсус киңәйтүләр (өстәмәләр) бар. Мәсәлән, "Music" киңәйтүсе музыка һәм тавышлар булдырырга мөмкинлек бирә, ә "Pen" киңәйтүсе сәхнәдә рәсем ясарга мөмкинлек бирә. Киңәйтү өстәү өчен, аскы сул почмакта ак "плюс" билгесе һәм блоклар булган шәмәхә төймәгә бас.

![Киңәйтүләр төймәсе]({{ "/assets/images/scratch/movements-extensions-button.png" | relative_url }})

Киңәйтүләр галереясе ачылачак. "Pen" киңәйтүен сайла, һәм төрле төстәге түгәрәкләр белән билгеләнгән блоклар төркемнәре астына тагын берсе өстәләчәк.

![Киңәйтүләр галереясе]({{ "/assets/images/scratch/movements-extensions.png" | relative_url }})

Бу киңәйтү ярдәмендә без ракетабызның эз калдыруын тәэмин итә алабыз. Моның өчен сары төстәге "when *space* key pressed" блогын өстә, "space" ны "down arrow" белән алыштыр һәм яңа төркемнән "pen down" блогын тоташтыр. Тагын бер "when *space* key pressed" блогын өстә, "space" ны "up arrow" белән алыштыр һәм аңа "pen up" блогын тоташтыр. Хәзер, аска ук төймәсенә баскач, ракета эз калдыра башлаячак, ә өскә ук төймәсенә баскач, туктар.

Эзнең төсен дә үзгәртергә мөмкин. "when *space* key pressed" дигән тагын бер блок өстә һәм аңа "change pen *color* by *10*" блогын тоташтыр. Ә барлык эзләрне бетерер өчен, "when *space* key pressed" тагын бер блогын өстә, "space" ны "0" га алыштыр, һәм аңа "erase all" блогын тоташтыр.

> Scratch та һәр төснең үз номеры бар. Без төсне 10 га үзгәрткәндә, салават күперенең киләсе төсен сайлыйбыз.

![Рәсем ясау коды]({{ "/assets/images/scratch/movements-pen.png" | relative_url }})

Бик шәп! Программаны эшләтеп җибәр һәм ракетабыз нинди бизәкләр ясый алуын кара!

> Уң якта сәхнә өстендә өч төймә бар: "Кечкенә сәхнә", "Зур сәхнә" һәм "Тулы экран". Алар ярдәмендә сәхнәнең зурлыгын үзгәртергә мөмкин.

Нәрсәгә өйрәндек:

- Спрайтның координаталарын бирергә һәм аның сәхнәдәге торышын үзгәртергә.
- Спрайтны әйләндерү ысулын сайларга һәм аның юнәлешен төзәтергә.
- Хәрәкәт иткән спрайтлар белән программалар төзергә һәм ук төймәләре ярдәмендә юнәлешне үзгәртергә.
- Киңәйтүләр өстәргә һәм сәхнәдә рәсем ясау өчен яңа блоклар кулланырга.

**Йолдызлы бирем**: "Pen" киңәйтүсендә тагын нинди блоклар бар? Аларны безнең проектта ничек кулланырга мөмкин булуы турында уйлап кара.